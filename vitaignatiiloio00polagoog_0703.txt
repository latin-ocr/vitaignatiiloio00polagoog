· Aa. 1556 683

stianae doctrinae docendae vacabat; uberrimus ex huiusmodi
laboribus fructus est consecutus ¹.

2946. Custodia publica, cum eo venerunt, hominibus plena
erat; sed cum in progressu temporis ad christianam doctrinam
explicandam socius P. Basilii ad eam venisset, vacuam prope·
modum invenit; non solum autem et pueri, sed et adulti magna
cum devotione expositioni christianae doctrinae intererant.
Concionibus autem P. Basilii frequens admodum intererat au·
ditorium.

2947. Fuit inter caetera constituta confraternitas ad jura·
menta vitanda, cum magno clericorum et rectorum ejus urbis
applausu, quiin numero confratrum adscribi voluerunt: multi
sacerdotes et aliqui aegrotantes eidem Patri confessi sunt, et
ex bono semine ibidem relicto, uberior fructus consecuturus
sperabatur. ,

2948. Ex quibusdam urbibus regni Granatae pia quadam
aemulatione aliquos de nostra Societate operarios optabant ac
postulabant sed cum essent pauci, omnibus satisfacere non po·
terant, cum praesertim messis ipsius urbis Granatae multo plu-
res operarios quam erant requireret: ubi continuatio christia·
nae doctrinae et sacramentorum, praesertim quae aegrotanti·
bus vel morientibus ministrabantur, perutilis esse ei civitati
deprehendebatur.

2949. Auxit autem P. Provincialis numerum operariorum,
et J'arn in autumno novem sacerdotes et viginti plus minus ex
aliis fratribus versabantur; qui dorni in spiritu proficiebant
quotidianis P. Plazae exhortationibus adjuti, quas de Regula-
rum explicatione habebat; et evidens ex hac exercitatione fru-
ctus exire cernebatur; simul enim cum domo probationis, cui
praeerat Cordubae, Granatam ille hac aestate venerat.

2950. Inter paceS, quae conciliatae sunt Granatae, una fuit
non exigui momenti viri cujusdam, qui vulneratus fuerat, et ad
veniam condonandam induci non poterat; qui, cum domum no·
stram esset adductus et sacellum Collegii ingressus, fusa ibi·
dem oratione, egressus, adversarium amplexus est, et libere
noxam ei condonavit. ‘

2951. Cum in exequiis catholici Regis Ferdinandi P. Pro·

¹ Lttterae Quaaertmertres, t. rr, pag. 526 et 621.

 

