128 Canon. Soc. Jss.

Ι tiarum extinguendarum nostros adibant, et eos intercessores
efflagitabant.

466. Sacerdotes etiam in suis dubiis ad casus conscientiae
pertinentibus nostros consulebant. Sed et Cardinalis Burgensis,
civitatis supremus Gubernator, et Marchio Sarriae, Imperato-
ris ac Regis Philippi ad Summum Pontificem Legatos ¹, siquo
ministerio spirituali indigebant, licet suos quisque sacerdotes
haberet, nostris tamen magis utebatur. Sic et nepos Cardina-
lis' et Secretarius Marchionis praedicti, cum Patri Hieronymi
confiterentur, magna familiaritate nostris devincti erant.

467. Ex militibus autem ea aestate fere quinquaginta et
centum eidem Patri confessi sunt, quorum alii ludos, alii con-
cubinas et alia publica peccata reliquerunt. Fuit internos qui,
cum triginta fere annos natus esset, confessus numquam fue·
rat; et tamen tanto ordine et tanta cnm contritione confessus
est, ut confessarium in magnam admirationem adduxerit.

468. Non pauci ex his militibus, qui sacris initiati erant,
militari statu post confessionem relicto, sub Christi vexillo
melius militare coeperunt. Illud autem facile conjici posset,
licet non explicaretur, quod multi ex his multis annis confes·
sionem intermiserant. Invisebant ergo domum nostram, et tam
ipsi milites quam duces eorum magna benevolentia nostros pro·
sequebantur. Et quamvis in hujus anni decursu crebrae confes·
siones fuerunt, in jubilaeo ultimo, quod Summus Pontifex Pau·
lus IV concesserat, et in festis natalitiis Domini tanta ad nostros
multitudo concurrit, ut dies ac noctes sic in confessionibus
audiendis occuparentur, ut vix cibo sumendo et precibus reci·
tandis otium esset.

469. Et inter multos, qui diu hoc sacramento caruerant,
fuerunt ‘qui viginti et triginta annis usum ejus reliquerant.
Fuit inter alios meretrix quaedam quae palam dictitabat ⁴ se
viginti annis hoc salutari antidoto caruisse, et tanta lacryma·
rum ubertate vitae suae turpitudinem deflebat, ut Β. Magdale·
nam imitari poenitentia videretur. Suscepit etiarn curam alias
impudicas mulieres ad templum adducendi, ut ab infelici illo

Ι Vide supra. t. v, pag. tlt, annot. t.

² Nepos, scillcet, cardinalis Burgensls.
⁸ Ma. suit.

⁴ Ma. victitabat.

 

