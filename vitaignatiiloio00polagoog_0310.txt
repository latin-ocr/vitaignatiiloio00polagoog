3⁰2 ennon. Soc. Jns.

tare consuescerent, et aliae cantilenae vanae oblivioni trade·
bantur.

1207. In disputationibus et exercitiis scholasticis sic se ge·
rebant, ut doctrinae amatores eos esse satis cerneretur, et ipso-
rum exemplo alii etiam, ut ad easdem scholas venirent, invita·
bantur.

1208. Eorum numerus ad centum et quinquaginta ³ perve-
nit, et ex nobilioribus urbis erant, quamvis nonnulli ex vicinis
montibus Syracusas studii gratia descenderant.

1209. In progressu autem hujus anni, cum puritatis con·
scientiae in dies studiosiores redderentur, non expectabant
praefixum sibi menstruum tempuS, sed et maior pars eorum ad
conscientiae tranquillitatem generales totius vitae confessiones
instituebant, et, ut exactius id iacerent, etiam scriptis memoriam
juvabant; et magnam venerationem sanctis sacramentis omnino
exhibebant, ut seniores, immo et ipsorum parentes, et admira·
bantur, et mutationem morum in filiis observantes, civitatem ·
illam perpetuo obligatissimam iore praedicabant.

1210. Qui autem ad ingressum Societatis afficiebantur ex
his discipulis, non solum pietate sed et ingenio inter alios emi·
nebant.

1211. Dominus Suetus de Vega mira dilectione Collegium,
immo et Societatis institutum, prosequebatur. Familiariter ad
illud veniebat et cumfratribus cibum capiebat3 nec dissimula·
bat impelli suum animum persaepe ad renuntiandum rebus
saecularibus et Societatem ingrediendam, et dicebat non se
spem abjecisse quod aliquando, eo Collegio constituto, ipsemet
fratribus inservire in eo posset, quo honore nullum praestan·
tiorem existimabat.

1212. Ipse etiam Episcopus Syracusanus magno affectu
charitatis Collegium amplectebatur. Erant et cives multi, qui
totis viribus eos reprimebant, quos Collegio detrahere audie·
bant; et licet sacerdotes, immo et religiosi essent, acriter eos
reprehendebant. Sed Episcopus prae caeteris hane existima·
tionis ¹ Societatis protectionem suscepisse videbatur; et quia

Ι Emendatus hic numerus est, nec satis apparet an legendum tandem sitleam
190, an vero 140. Nos tamen centum et qulnquaginta scribimus, quia perspicue admo-
dum hlc numerus est in litteris sopra memoratis Michaelis Angeli Labeci.

² his. existimationem. ’

 

