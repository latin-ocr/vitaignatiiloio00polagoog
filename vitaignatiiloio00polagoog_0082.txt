76 Cnaou. Soc. Jus⁴

gna erat frequentia, aliqui ex fratribus nostris crebris exhor-
tationibus ac concionibus ad modestiam et Dei timorem eos
revocare nitebantur. Et tam ex sacerdotum quam ex eorum
fratrum laboribus non mediocris fructus perceptus est.

241. Sed etfama hujus Collegii celebrior in dies per Mar·
chiae aut Piceni et alia loca reddebatur; et ubique magno desi·
derio Societatis tenebantur; et si aliquem ex nostris vel ad
tempus brevissimum penes se habere possent, feliciter secum
agi putabant, quod apparuit manifeste in oppido quodam, quod
Montem Sanctum ¹ vocant, quo cum duo ex nostris sacerdoti·
. bus destinati essent, nullus propemodum fuit qui' magna laeti-
tiae signa non proderet, et magistratus statim ad ipsorum
adventum, tuba per totum oppidum missa, omnes ad conciones
audiendas et ad confessiones sunt adhortati.

242. Decem aut duodecim dies nostri eo in loco commorati
sunt; et tum ex concionibus, adhortationibus et christianae
doctrinae lectionibuS, tum ex confessionibus auditis et aliis pie·
tatis officiis fructum uberem retulerunt, cum populum, avidis·
sime omnia quae proponebantur accipientem, ad veram pieta-
tem cum divino gratiae auxilio promoverint ¹.

243. Paces aliquot post diuturna et inveterata odia dissi·
dentium compositae fuerunt. Restitutiones multae factae, Mons
pietatis in pauperum subsidium erectus, Duo monasteria foe-
minarum non solum amplis eleemosynis quibus egebant, adjuta
fuerunt, sed ad reformationem juxta ipsarum institutum [mo-
niales] adductae. Hospitale autem Jam fere collapsum, publicis
privatisque eleemosynis instauratum est. Multi, qui magno suo
malo plurimos annos sacramentorum et gratia Dei se privave-
rant, per confessionem ad christianis dignam vivendi rationem
sunt revocati.

244. Erant autem et frequentia confluentium ad confessio·
nes et fervor valde magnus inter quoS, qui pietate et litteris
celebriores erant inter ipsos, reliquos exemplo praeibant. Con·
sulentibus autem de his, quae ad ipsorum conscientias pertine·
bant, abunde satisfactum est, quibus rebus effectum est, ut
totum illum populum mirum in modum sibi devinxerint, quod

¹ Vide supra, t. v, pag. 86, n. 217.
² Vide Litterae Quadrimestres, t. tv, pag. 69 et 76, exquibus desumpta sunt quae
bic et sequentibus numeris narrat Polancus.

 

