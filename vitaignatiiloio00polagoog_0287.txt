Aa. 1556 279

1089. Fuerat ille populus superstitionibus incantationibus
et moribus ethnicorum valde deditus, primo die mensis domum
cujusquam intrare aut ignem petere nefas apud ipsos erat; sed
ramum in portis, utboni nuntium, apponebant. Tempestatem
cultro, cuius capulum nigrum erat, conjurabant, bombicibus
adhibito incenso, benedictionem tribuebant, ut serici abundan-
tiam proferrent, et ad hoc homines larvati et tintinnabulis cir·
cumcincti designabantur, quiin vigilia circumcisionis domos
intrarent et sic illas benedictionibus replerent, ut quidquid inte·

rim ad uictum pertinens habere poterant, auferrent, nec quid·
’ quam reclamare fas erat; in morbis et necessitatibus, incanta·
trix, varia remedia adhibitura, inveniebatur. Si quis moriebatur,
omnes consanguinei voces diversas emittebant, viri barbam,
mulieres comam, cadaver circumstantes, evellebant; et delato
ad ecclesium funere, quo quisque sanguine conjunctior erat,

eo diutius ab ingressu ecclesiae et audiendo Sacro et oratione
dominica abstinebant.

1090. Ab his et aliis gentilicis erroribus sic revocati fue-
runt, ut valde ab eis abliorrere inciperent, etin aliis eosdem
reprehenderent; et jam qui funus in ecclesiam comitabantur, et
Sacrum audiebant et concioni etiam, quae habebatur, inter·
erant, quam de quatuor novissimis, pro more, post evangelium
Missae pro defunctis P. Daniel sedens ante altare faciebat; et
gaudebat populus valde senon teneri ad ritus illos antiquoS,
quibus aliqui sibi ipsis mortis causa erant.

1091. Immo errorem veterem et agnoscebant et detesta-
bantur, et assidui in ecclesiis et in confessionibus ac commu·
nionibus frequentiores solito cernebantur, et summas Deo gra·
tias agebant, qui talis cognitionis lumine eos illustrasset; ac
beatas eorum animas praedicabant, adquorum loca Societas
aliquando pervenerat.

1092. Aliquandiu praesentia P. Danielis italensis populus
fuit privatus, cum per dioecesim messanensem, ut superius
diximus ¹; discurreret, duos menses et decem dies in ea pere·
grinatione expendens, ab ultima, scilicet, Aprilis usque ad no·
nam Julii.

1093. Ferebat autem secum litteras Pro-regis seorsum scri·

¹ Vide supra, pag. att, n. 1046.

 

