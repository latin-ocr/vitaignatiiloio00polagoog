att ennon. Soc. Jns.

lutheranorum, quae dicebant: “Si Ratisbonae pergat concio·
nari novus iste concionator, actum est de tide nostra,

1416. Cum autem Ingolstadium rediturus esset, canonici
omnes pariter ipsum adierunt, ut ibidem commorari et in con·
cionibus catholicam veritatem proponere pergeret, uberrimum
fructum pollicentes, et ad Regem Romanorum se scripturos, ut
sibi concederetur, affirmabant.

1417. Soliti erant nostri, tam sacerdotes uuam alii fratres,
aegrotantes invisere, eosdem consolari ac salutis spiritualis
cibum ministrare. Cum igitur mercatorem quemdam, in luthe-
rana haeresi obstinatissimum, saepius inviserent, et ad sanio·
rem mentem adhortarentur,nihil minus ille se facturum affirma·
bat quam ut nostris crederet. Sed tandem Christi gratia durum
ejus animum emollivit, et ignorantiae, aut forte malitiae, vela·
men ab oculis cordis ejus abstulit, cujus conversio majus a
quibusdam Dei miraculum existimabatur quam si mortuum ad
vitam revocasset. Quidam etiam alii germani ad catholicam
religionem per nostrorum ministerium a Domino sunt ad·
ducti. Et ad vitam spiritualem restitutam haec pertinent.

1418. Ad corporalem autem illud pertinet, quod cum ma·
trona quaedam honesta ad mortem usque aegrotaret et nulla
medicinae arte jam juvari posset, cum quidam ex nostris eam
inviserent, statim sanitati est restituta.

1419. Quod ad convictorum· statum attinet, si unquam
alias, hoc anno se optime gesserunt, eteorum pacificus con·
victus et in moribus et studiis profectus ita excitabat nobilium
ac magnatum animos, ut complures ipsorum magnis precibus
contenderent suos llberos apud nostros collocare, sed illorum
votis propter habitationis angustias satisfieri non poterat;
quamvis duo primariae dignitatis viri per se et per alios magnae
auctoritatis homines sic sollicitarunt nostros, ut coacti sint in
arctum alios redigere, ut eos, pro quibus urgebantur, excipe·
rent. Alii suis sumptibus cubicula nova aedificare cupiebant, ne
eorum defectu liberi ipsorum excluderentur.

1420. Novitiorum domus, quae conjuncta erat Collegi0,
immo pars illius ¹, hoc anno numero novitiorum aucta fult.

Ι Vide snpra, t. v, pag. 2211, n. 651, et req.
¹ Vide supra, t. ιν, pag. uod, n. 561, et t. v, pag. 237, ιι. 681.

 

