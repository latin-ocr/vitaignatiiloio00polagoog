1⁴4 Canon. Soc. Jns.

serunt, ut non eis audiendis posset P. Ludovicus sufficere3 et
cum fructum uberem animadverteret, cupiebat usque ad Qua·
dragesimam ibi manere, et facultatem a P. ignatio obtinuit, ut
ibidem aliquot adhuc dies extraheret.

528. Quidam Sacerdos, qui eum ut Aresium veniret impule-
rat, eruditus ac piuS, religionem ingredi optabat et ad Societa-
tem erat valde propensus sed propter impedimentum quoddam
admissus non est.

529. Quidam aliuS, ad ministerium coadjutorum idoneus, se

. Societati obtulit.

530. Exercitia spiritualia quibusdam sacerdotibus propo·
nere voluit; sed uni tantum proposuit, quamvis aliis meditatio·
nes quasdam dedit.

531. Cum autern post vespertinum officium scholastici in
modum dialogi, prout a P. Ludovico instructi erant, christia·
nam doctrinam publice recitassent, civeS, qui frequentes admo·
dum spectabant, multum inde aedificationis et laetitiae concepe-
runt et, gratias P. Ludovico egerunt, qui tali doctrina suos
filios instruxerat. Aderat et Vicarius, qui multum consolatio·
nis etiam accipiebat.

532. Quamvis autem significaverat Aretinis se paulo diu·
tius apud eos mansurum, sanctam obedientiam obtendens eis·
dem valedixit, prius tamen multorum confessionibus auditis et
fructu non poenitendo collecto.

533. Sacerdos quidam juveniS, ubi sororem in matrimonio
collocasset, Societati se totum dedere [velle] significavit.

534. Referebat Vicarius nunquam se tantum hominum
concursum ad verbum Dei audiendum vidisse, et illis tri·
ginta et tribus diebus, quos Aresii exegit, tam ipse Vicarius
quam nobilitas tota, ejus concionibus intererat dominicis die-
bus; feriatis etiam multi simul cum scholasticis, et quamvis
tempus esset carnis-privii, non minusad sacramenta quam
tempore Quadragesimae homiues conveniebant, et multas ho·
ras aliqui expectabant ut P. Ludovico possent confiteri.

535. Multi promiserunt, immo et coeperunt, solito crebrius

confiteri et communicare; alii autem, qui frequenter coeperant
ad sacramenta accedere et contradictionibus deterrebantur,
concionibus ejus et lectionibus animati fuerunt.

536. Quidam equites hispani, qui ibi versabantur, concio·

 

