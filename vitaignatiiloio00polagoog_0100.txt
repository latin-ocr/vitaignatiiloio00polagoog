94 Cilicon. Soc. Jns.

menta accedere, conciones audire. et pietatis operibus vacare
coeperunt.

317. Quamvis multa forent, quae hoc anno peregrinorum
frequentiam ad sacram Domu'm Lauretanam impedirent, ut
continui bellorum tumultus, pestilentiae grassantis formido,
annonae magna difficultas, fuerunt nostri sacerdotes nihilo·
minus in solitis exercitationibus magnopere occupati; qui enim
veniebant ex remotissimis locis, non sine accurata peccatorum
confessione fere redibant, nec enim solum per Italiam, sed
etiam per alias remotiores nationes Collegii Lauretani fama
pervaserat, et multi hujus novitatis videndae studio ad sanctam
Domum Lauretanam venerunt.

318. Aliqui etiam principes viri, postquam devotioni suae
invisenda Sancta Domo satisfecerant, ad Collegium nostrum
invisendum et nostros amanter salutandos cum magna intuen-
tium aedificatione, immo et admiratione veniebant. Inter hos
fuit Cardinalis Augustanus ¹, qui, curn ad paratam sibi sedern
in sancto sacello, idest, cubiculo Bae Virginis deduceretur, ut
ibi laudes ipsius Bae Virginis concinendas audiret, sellam
prope nostros, qui erant in vestibulo sancti cubiculi, jussit
transferri, et humanissime nostros appellans ut fratres suoS,
quantopere eos diligeret prae se clare ferebat; et postridie rem
divinam faciens, sua manu omnibus nostris sanctissimam Eu·
charistiam communicavit, et duas nostrorum conciones, alte·
ram in templo a concionatore, alteram inter coenandum a
scholasticis audire voluit. Et haec posterior sic ejus animum
commovit, ut effusis lacrymis prae laetitia Societati coelitus
impartitum spiritum etiam in tenero palmite miraretur.

319. Quo autem die recessurus erat, mane admodum in do-
mestico nostro sacello communissimis nostrorum sacerdotum
vestimentis et calice, paupertatem hanc suis multo ornatiori·
bus indumentis praeferens, rem divinam facere voluit; et qui·
busdam ei recitatis versibuS, magna laetitia animi perfusus et
omnes paterne amplexus discessit.

320, Similia charitatis et humanitatis signa Cardinalis Dan·
dinus ¹ nostro Collegio exhibuit. Ducis Urbini conjux cum
duabus filiis religionis gratia ad Sanctam Domum venienS, cum

¹ Otto Trutchscss de waldburg, dc quo saepissime in hoc Chronico·
² Vide Li¹ferae Qttarirtttrcslres, t. πικρᾶς. 58⁴2, annot. Ι.

 

