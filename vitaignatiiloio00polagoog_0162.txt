156 Canon. Soc.· Jus.

rabantur multi nostrorum sacerdotum solertiam et charitatem
quod se totos dies confessionibus audiendis paratos exhibentes,
nullam ea inre personarum habereut acceptionem, sed paupe·
res ac divites nullo discrimine audirent. Egeni autem multi et
afflicti libenter nostros adibant, quod ad sua vulnera idoneos
medicos invenisse sibi videbantur. Deprehensi suut plurimi,
qui vel a multis annis vel nunquam integre confessi fuerant,
graviora quaedam reticentes, qui nostris sacerdotibus suam
conscientiam, ut par erat, aperientes omnium absolutionem
consecuti sunt. Sequebatur autem confessiones tam frequens
communicantium numerus, ut vix alibi frequentius inter tam
multa templa Florentiae Senum Sacramentum perciperetur;
quod paucis ante annis desertum et alioqui satis augustum
erat.

572. Fructus autem concionum ac lectionum, quaein eodem
templo nostro et in Cathedrali ecclesia habebantur, in hujus·
modi confessionibus ac communionibus apparebat et in vitae
emendatione consequente. Ex his autem qui prius sacramento-
rum frequentationi detrahebant, non solum aliqui frequentato·
res effecti sunt, sedet alios ad frequentationem alliciebant; et
aliqui sic affecti sunt piis hujusmodi exercitationibus ut vix
solatium ullum acciperent, nisi vel cum in templo nostro essent

. vel concionibus aut lectionibus nostrorum interessent.

573. Fatebantur autem aliqui, praeter‘hos se hoc debere
nostris, quod postquam eorum coeperant interesse concionibus,
’ a tenebris vanitatum et vitiorum, quibus tota vita anteacta
pleni fuerant, emersissent, et tunc demum coeperint experiri
quid esset vere christianum esse. Quaedam erat inter hos mu·
lier, concionibus ad viam salutis conversa, usque adeo lacrymis
et poenitentiae dedita, ut sive manducans sive bibens sive quid-
quam aliud agens semper sua defleret peccata propter Dei
offensam, et propter eadem corpus maceraret et suis manibus
victum quaeritaret; multa tamenin eleemosynam elargiebatur, ⁰
ea sibi quodammodo ex ore auferens et sapidissimum panem
existimans pro Christo carere pane.

574. Exercitia spiritualia crebro his atque illis propone-
bantur; in eis autem se exercuit Petrus ille dela Torre ¹, et

¹ Vide supra,pag. 153, n.567.

 

