An. 1556 157·

vota sua sponte emisit, ac deinde cum christophoro Trusiglio
Lauretum et inde Romam venit.

575. Quidam etiam sacerdos quadragenarius, Philippus
Serenus nomine, per eadem exercitia tam firmiter decrevit So·
cietatem ingredi, ut licet illurn domo fustibus abigerent, se non
recessurum diceret. Ludimagister fuerat et curam animarum
egerat. Huic etiam quemadmodum et aliis [exercitia] tradide-
rat P. Didacus de Guzman.

576. In progressu temporis adeo charus Ducissae esse coe·

, pit ¹, ut cum loco Christophori Trusiglii duos hispanos Floren-

tiam mitti peteret, addidit, si P. Didaeus Florentia educeretur,
posse etiam reliquos ex ea urbe excedere.

577. Fuit autem ei nuntium gratissimum, cum intellexit
P. Jacobum Laynez mortis periculum evasisse et in Vicarium
electum fuisse.

578. Sed non perinde libenter ipse P. Didacus Florentiae
manebat, quod displiceret ei vehementer Ducissam, multis Dei
donis praeditam et optimis inspirationibus ad meliora et saluti
viciniora excitatam, in ludo modum excedere, ct esse aliquem
doctorem theologum qui affirmaret ei peccatum mortale hoc
non esse, quamvis mille et duo millia ducatorum nocte una
ludo perderet, et multi pauperes in eJus ditione propter penu-
riam vel fame perirent vel in gravia peccata inciderent. Et ita
libenter se alio iturum significabat, quamvis illi concessum
nonest.

579. Significavit autem Ducissa gratum sibi fore si Congrc·
gatio Generalis Florentiae fieret, quamvis id consequebatur ut
expensas ejusdem Congregationis faceret.

580. Ejus etiam frater, Dominus Ludovicus de Toledo, cum
litteras quasdam ad P. Didacum Roma missas vidisset, quibus
agebatur de molestia, quae nostris in Hispania inserebatur a
quodam ipsius procuratore propter beneficium quoddam eccle·
siasticum, quod ad ipsum pertinere procurator censebat, et pri·
mo quidem ne nostris negotium facesseret se scripturum dixit:
postea tamen per Secretarium significavit prius intelligi opor·
tere Romae an qui Societatem nostram ingrediuntur, ante pro·
sessionem beneficia retinere possint; quod, licet mitissimo,

¹ ipae P. Didacua de anman.

 

