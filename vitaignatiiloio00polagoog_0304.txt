296 canor. Soc. Jas.

runt et rem, ut sese habebat, cognoscere, male conceptam de
nostris opinionem, et quidquid odii in animo habebant, depo·
suerunt; immo qui acriores fuerant contra nostros, in eis dili·
gendis ferventiores sunt effecti3 qui negabant frequentanda esse
sacramenta, eadem cum magno animi ardore frequentabant et
alios ad idem exhortabantur.

1175. Ρ. Philippus Cassinus hujus Collegii Rector mense
Martio anni praeteriti missus ¹, ubi concionari coepit, ut populo
institutum nostri Collegii innotesceret, et quae commoda ex eo
illi civitati emanatura erant; initio mirabatur civitas universa
quod extra tempus Quadragesimae esset qui populo conciona-
retur, nam id inusitatum erat, quamvis inter alios Siciliae po· ἡ
pulos Syracusani ad pietatem propensi dicantur. Ubi autem de·
gustare [populus] coepit fructum ex concionibus provenientem,
tam frequens coepit confluere ad templum nostrum, ut cum
illud multitudinem non caperet, tam multi extra illud in via
publica stabant, ut transeuntibus aditus occluderetur.

1176. Dominus Suerus de Vega, Pro-regis filiuS, qui hujus
Collegii instituendi praecipuus auctor fuerat, etalii civitatis
magistratus et primarii homines saepissime concionibus ad·
erant, et fere non sine lacrymis discedebant.

1177. Aliquae etiam nobiles matronae his concionibus sic
profecerunt, ut non solum vestium pompam et ornatum corpo·
ris deponerent; verum etiam, quod visum numquam fuerat,
nonnullae earum in pauperum subventionem ostiatim eleemo-
synam petere non erubescebant3 et alias mulieres ad idem mi·
sericordiae opus hortabantur, et brevi tempore tanta in eis
morum immutatio facta est, ut, illecebris saecularibus contem·
ptis, tantum quae ad animarum salutem pertinebant, studiose
consectari cernerentur. ,

1178. Crevit magnopere Rectoris praedicti apud cives exi·
stimatio et ad illum, si quid difficile occurreret, confugiebant,
quod et illi confratres fecerunt, qui titulo charitatis insigniti
erant, et eoS, qui capitali supplicio erant puniendi, animare
ac juvare ex officio solebant. Cum enim non infimae conditio·
nis miles ultimo supplicio alliciendus esset, cumque eum addu-
cere non possent ad peccatorum confessionem, accersitus est

Ι Vide supra, t. v, pag. 220, n. 686, 637.

 

