An. 1556 fbl

frequentandam impellebantur. Idem Pater in Quadragesima,
quadam in ecclesia monialium et in oppido salmanticae vicino,
quod primogenito Comitis Montisregii ¹ parebat, concionatus
est, et non sine fructu egregio.

2425. Quidam autem sacerdos, qui ejus populi curam gere·
bat, pius et eruditus, qui nostros hospitio recipiebat, summo
desiderio in Societatem admitti petebat; et quamvis multa dif-
ficilia esse proponerentur, omnia illi proclivia ac levia vide·
bantur. Familia etiam Comitis inter alios, non parum pro·
fecit.

2426. Eadem Quadrageslma conciones habitae luerunt, et
in carcere et aliis proximis salmanticae locis, ad quae quidam
ex nostris, diebus sestis, mittebantur. Ad confessiones etiam
audiendas eorum, qui in custodia publica detinebantur, nostri
crebro vocati accedebant; et toto lere anno in hac occupatione
confessionum hujus populi audiendarum, ac primariorum prae·
sertim bominum utriusque sexus, et scholasticorum praesertim,
perseverarunt. Et cx hujusmodi confessionibus multae genera·
les totius vitae fuerunt, quas magna renovatio spiritus et muta·
tio in multis sequebatur. Hujusmodi autem consessiones defe-
ctus praecedentium supplebant in plerisque, qui multos annos
in peccatis versati erant, et per Dei gratiam ab eorum luto
emergebant.

2427. In Adventu Domini, et in sacello Collegii nostri et in
carceribus conciones habitae luerunt3 et qui otiosi in via cur·
rebant, eo deducebantur, ut concione et ipsi fruerentur.

2428. Per exercitia spiritualia nonnulli peculiarem a Do·
mino gratiam acceperunt. Inter bos unus fuit, qui totos triginta
annos nunquam confessus fuerat ad animae suae salutem, sed
potius ad perniciem.

2429. Quibusdam damnatis ad ultimum supplicium nostri
etiam adfuerunt, et ut bene dispositi ex hac vita migrarent,
magno studio'curarunt; quaeres multum aedificationis populo
praebuit, et ad hujusmodi ministerium nostri magno cum desi·
derio expetebantur.

2430. Reducendis etiam meretricibus ad vitae honestatem

-nn—

’ ¹ Comes de Monterey erat Alphonnus de Acebedo et Znniw primogenitus antem
,palus Hieronymus de Acebedo. Vlde Litterae Quadrimestres, t. ιν, pag. 205, ex qui·
bns rotmannum deprompsit ad hunc locum narratlonem.

T. vr. 36

 

