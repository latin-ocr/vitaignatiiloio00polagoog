blo curor. Soc. Jas.

2360. Vir etiam cum sorore et nepote in gratiam rediit,
a quorum colloquiis non sine offendiculo aliorum diu absti-

nuerat.
2361. Quidam etiam sacerdos et canonicus summi templi

illius civitatis, qui multos menses a Missa dicenda abstinuerat,
(qua excausa et ex aliis, urbem illam et alia vicina loca scan-
dalo affecerat), diligenter confessionem apud eumdem Patrem
instituit, et cum consolatione spiritus sui ad celebrandi consue·
tudinem rediit, ac civitati, in qua notissimus erat, aedificationi
erat.

2362. Audiuit idem Pater (is autem erat Rector Collegii
Caesaraugustam) aliquot confessiones generales. Aliqua etiam
gravia mala quarumdam animarum ejusdem ministerio reme·
dium a Domino acceperunt. Canonici autem et capitulum ejus
civitatis (quae Calatayud dicebatur) concionatorem aliquem ab
eo in proximum Adventum postularunt3 et quamvis spem eis
non ademerit, nihil tamen promittendum censuit, donec ab
Episcopo Turiasonensi ¹, cui subest Calatayud, suum consen·
sum praeberet. ’

2363. Episcopus autem banc modestiam magni fecit, cum
intellexisset sine ordinariorum benedictione nostros non uti
sua ad praedicandum facultate; et rescripsit illi inquisitori,
, qui ea de re litteras nomine P. Roman, Rectoris‚ ad ipsum de·
derat, se feliciter secum agi existimare, quod nostri vellent in
eJus dioecesi semen verbi Dei et sanctae doctrinae spargere, ac
sibi subditos visitare; et optare sese, quandiu illi praeesset
dioecesi, ut nostri id praestare non desinerent. Et ita P. Santan·
der eo missus, cum magna frequentia hominum et acceptatione
in Adventu concionatus est, etmulti magnopere commoti fue·
runt, et aliquod collegii initium apud se habere optabant, ut
aliqui ex nostris apud ipsos residerent; magno enim affectu
Societatem complectebantur.

2364. Qui ad nostros confessionis et communionis gratia
accedebant, peculiari curn desiderio et spe profectus veniebant,
et ita, Deo propiti0, id consequebantur, et hi valde multi erant.
Aliqui etiam spiritualia exercitia uberi cum fructu domi susce-
perunt. Effecit autem paucitas operariorum, ut aliquot diebus

¹ Me. T mothonensi.

 

