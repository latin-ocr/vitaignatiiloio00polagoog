504 Canos. Soc. Jus. ·

concionabatur, tot homines nobiles et mercatores convenic-
bant, ut quamvis templum esset amplissimum, non plures intra
illud quam in platea vicina, quod ingredi non possent, versa·
bantur.

2177. Audiebatur autem magno hominum desiderioet atten-
tione, et gladio verbi Dei sic intima medullarum penetrabat,
ut alii ad peccata deserenda, alii ad vitam in melius provehen-
dam vehementissime commoverentur, et talem se nunquam au·
divisse concionatorem affirmabant.

2178. Cum quadam die in platea templi maximi concionem
esset habituruS, tanta hominum multitudo illuc confluxit, utne
ipsi quidem concionaturo locus ad suggestum penetrandi con·
cederetur.

2179. Aliqui bora quarta post mediam noctem surgebant,
ut locum sibi occuparent. Et cum iestis quibusdam diebus, quae

ab universa civitate non observabantur, concionaretur, non ’ ¹

minor hominum multitudo, quam dominicis et solemnioribus
festis confluebat.

2180. Accidit bis diebus nt, cum mulier quaedam, nupta
quidem sed peccatrix, concionibus audiendis interesset, nul-
lum tamen in suo corde locum verbo Dei relinqueret. Cum ergo
illa sola quasdam orationes recitaret, semel atque iterum eius
oculis homo quidam nudus et sanguine totus madens se obtulit,
perInde atque si tunc crudelem in modum flagellatus esset:
qua visione iterata, ita compuncta est corde et totis viribus
fracta, ut statim in morbum incideret.

2181. Sentiebat interim Dominum ad ostium sui cordis pul-
santem ac dicentem: Aperi tua peccata Dri. Ramirez; cui post-
quam conlessa est, liberam illam vivendi rationem cum ho-
nesta et frugali commutavit.

2182. Erat Valentiae quidam haereticus,qui de Summi Pon-
tificis potestate, indulgentiis, jejuniis ac aliis hujusmodi male
sentiebat; qui, cum aliquoties Patrem Ramirez concionantem,
et de fide catholica disserentem audisset, et, in disputationibus
particularibus Ecclesiae credendum esse, admonentem; fidelis
et catholicus effectuS, ad Christi ovile rediit.

2183. Alius quidam, eruditus quidem vir, sed qui in fide
vacillabat, in eadem stabilitus est; quamvis prius hebraeorum
erroribus. potiusquam veritati catholicae, assentiretur.

 

