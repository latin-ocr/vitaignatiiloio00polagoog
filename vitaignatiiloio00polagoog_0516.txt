496 Cuaott. Soc. Jus.

quam hujusmodi nec talem instituendae juventutis rationem
visam unquam fuisse affirmabant. Aliqui hanc esse renovatio-
nem studii parisiensis dicebant, quod multum recessisse a suo
antiquo stilo affirmabant.

2142. Cum initio Claramontanus Episcopus de transferenda
Universitate Bigliomensi in Societatem agebat, aliqui sese op·
ponebant, eo quod dicerent nostros pro suo arbitratu omnia la·
cturos, nec cujusquam rationem habituros; sed illi etiam ipsi,
ut referebat Decanus ejus ecclesiae, valde probare res nostras
coeperunt, et meliuS, quarn unquam sperassent, se habere te·
stabantur.

2143. Omnibus itaque ratio scholarum perplacebat. Conle-
rebantur autem cum Decano et canonicis nonnulla, (quamvis
ad id nostri non tenerentur), ut communicatio charitatem fo-
veret; et ita omnes cum hilaritate ac benevolentia studiis no·
stris favebant.

2144. Prima dominica, post festum Β. Magdalenae, Mag.
Leonardus Masserus latinam orationem de laudibus liberalium
artium in Cathedrali ecclesia coram primoribus urbis, tam
ecclesiasticis quam secularibus et magua populi multitudine,
habuit. Concurrerant et foeminae3 sed eas extra templum mit·
tere, ut viros caperet, oportuit; et gratiam, memoriam et erudi-
tionem ejus auditores valde sunt admirati.

2145. Postridie in magna quadam et antiqua schola, altera
oratione brevi praemissa, rhetoricam lectionem de Ciceronis
Partitionibus aggressus est. Mag. Nicolaus Paradensis Demo·

sthenis orationem graecam interpretari ¹ etiam coepit, et uter· ’

que mirum in modum satisfecit. Convenerant multi externi,
quia nundinae eo die celebrabantur, ad has lectiones, praeter
cives praedictos bigliomenses; et ut auctoritatem scholis con·
ciliarent, has praemittendas lectiones P. Baptista Violaeus ⁸
existimavit.

2146. Die autem sequenti omnes classes distingui curavit3
et tota hebdomada examinandis discipulis est impensa. Deinde
omnes lectiones suis statis horis inchoatae luerunt; et fere
quingenti scholastici primis illis mensibus convenerunt, inter

¹ Mo. interpretatori.
¹ lis. repetit lterum praemittendas.

 

