700 Canon. Soc. Jns.

P. Franciscum datis constare poterat, cumque in manu ejusdem

Patris situm esse existimaret ut Princeps eum ad hoc officium
evocaret, postquam vidit alium eo in officio constitui, indigne
ut videtur, ferens, ex amicissimo adversarius iactus est.

3065. compatiebatur P. Bustamante tam intime penuriae
Collegii Romani, quod universale Collegium vocabat, ut cum
litteras Romam mitteret ad quingentos aureos in subsidium
accipiendos, fatebatur in omnibus christianorum provinciis
nullum pium opus esse, cui subsidium magis deberetur, et si
potuisset duo illa millia ducatorum, quae Archiepiscopus Gra·
natensis ad initium aedificii dederat, licite Romam mittere,
haud dubie id fecisset; et optabat bonus senex, ut suis litteris
testatur, venditus ad tempus inter saracenos, ex suae servitutis
pretio, debitis ac necessitati dicti Collegit subvenire.

3066. Cum P. Franciscus de Collegio Baezae admittendo,
quod P. Avila offerebat, ageret, rem P. Bustamanti, Provinciali
Baeticae, commisit, qui Baezam iturus, prius Giennensem Epi·
scopum, sub cujus dioecessi Baezae civitas est, adire debuit.
Erat is Episcopus D. Didacus Tabera, nepos Cardinalis
D. Joanuis de Tabera, cui aliquando P. Bustamante inser·
vierat.

3067. Pervenit ergo 29 Aprilis Giennam, et amanter ab Epi·
scopo exceptus, non alibi quam domi suae divertere permisit;
et cum signa magna benevolentiae, qua P. Bustamante dilige·
bat, [significavit] dubitare se an patroni ¹ Collegii Baezae po·
. tuissent institutionem fundatoris in opere illo immutare; funda-
tor enim ad puerorum doctrinam et orphanas puellas in matri·
monio collocandas bona illa reliquerat, ex quibus lectores et
collegiales illius Collegii sustentabantur.

3068. Evocavit ergo Episcopus Baeza illos, qui praedicti
Collegii curam susceperant; cupiebat enim Episcopus, sic So·
cietati Collegium illud applicari, ut ejus successores, quod ipse
faceret, infectum non redderent.

3069. Cum ergo illi venissent, id constitutum est quod in
contractu et expeditione Romam missa apparuit, ubi propter
adjuncta onera et reditus non admodum magnos ad numerum
collegialium sustentandum, praeter illam primam intentionem

¹ Μι. patronum.

 

