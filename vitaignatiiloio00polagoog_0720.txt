700 Cnaou. Soc. Jas.

3031. Magno affectu nostram Societatem diligebat, et solli·
cite non solum quae ad victum, sed quae ad medicinas aegro·
tantium et res alias necessarias spectabant, ex palatio nostris
prospiciebantur: quae etiam ad aedificium domus nostrae per·
tinebant, ejus domus expensis fiebant.

3032. Cum quidam concionator verbis eorum devotionem
minuisset, qui singulis mensibus sanctum aliquem assumebant
(cujus devotionis Ρ. Franciscus Borgia auctor fuerat), unus ex
hac illustrissima domo, concionatoris verba reserens, resistebat;
sed cum eum alloqueretur P. Joannes Paulus, non prius ab eo
recessit quam unum ex sanctis patronum eo mense suscepisset,
in cujus honorem duodecim pauperibus se prandium daturum
promisit et Missam celebrandam se curaturum.

3033. Cum magna devotione domum nostram aliqui venie·
bant, petendo ut super infirmos aliqua evangelia dicerentur, et
Deo ipsorum fide annuente, melius habebant3 et aliqui exeis
omnino a febribus liberati fuerunt.

3034. Cum etiam mulier quaedam a daemonio vexaretur,
ad domum nostram est delata, quus confessionem cum P. Re·
etor audisset, et quatuor evangelia super eam recitasset, con·
solationem accepit et bene in posterum habuit.

3035. Quaedam alia non infimae notae, immo primaria se·
mina, in puteum se desperabunda projecit, sed divina ope
inde extracta, cum confiteri nollet, evocatus est P. Joannes
' Paulus, et eam ad confessionem adduxit et in Domino consola·
tus est.

3036. Quamvis fructuS, ut diximuS, non exiguus apud
S.m Lucam reciperetur, quia tamen nostri perpauci erant, di·
sciplinam nostram et ordinem collegiorum servare minime po·
terant: et ideo P. Bustamaute facultatem a P. Francisco, Com·
missario, postulavit, ut si Duces illi Methymnae Sidoniae diu
differre vellent collegii fundationem, inde nostros cum bona
ipsorum gratia educere posset, donec collegium esset erectum
in quo justus numerus teneri posset. Videbatur etiamPatri Gon·
zalez, qui eos interdum invisebat, in locis non admodum popu·
losis nostros, praesertim numero paucos, cum magna difficul·
tate et incommodo versari, cum omnia omnibus nota et quo·
dammodo numerata essent.

3037. Cum ergo et Comes Nieblae et Comitissa praedicta

 

